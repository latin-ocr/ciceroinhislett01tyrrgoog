XVI. (ΕΔΜ. v11. 23). 31

— At pulchellae sunt.— Novi optime et saepe vidi.
N ominatim tibi signa mihi nota mandassem, si probas-
sem. Ea enim signa ego emere solen, quae ad simili·
tudinem gymnasiorum exornent mihi in palaestra locum.
Martis vero signum quo mihi pacis auctori Ἰ Gaudeo
nullum Saturni signum fuisse ε haec enim duo signa
putarem mihi aes alienum attulisse. Mercurii mallem
aliquod fuisset: felicius, pute, cum Avianio transigere
possemne. 3. Quod tibi destinaras trapezophorum, si te
delectat, habebis ε sin autem sententiam mutasti, ego
habebo scilicet.— Ista quidem summa ne ego multo
libentius emerim deversorium Tarracinae, ne semper
hospiti molestus sim. Omnino liberti mei video esse
culpam, cui plane res certas mandaram, itemque Iunii,
quem puto tibi notum esse, Avianii familiarem. Ex·
hedria quaedam mihi nova sunt instituta in porticula
Tusculani. Ea volebam tabellis ornare: etenim, si quid
generis istius modi me delectat, pictura delectat. Sed
tamen, si ista mihi sunt habenda, certiorem velim me
facias ubi sint, quando arcessantur‚ quo genere vecturae.
Si enim Damasippus in sententia non manebit, aliquem
Pseudodamasippum vel cum iactura reperiemus. 4. Quod
ad me de domo scribis iterum, iam id ego proficiscens
mandaram meae Tulliae: ea enim ipsa hora acceperam
tuas litteras. Egeram etiam cum tuo Nicia, quod is
utitur, ut scis, familiariter Crasso. Ut redii autem prius
quam tuas legi has proximas litteras, quaesivi, de mea
Tullia quid egisset. Per Liciniam se egisse dicebat (sed
opinor Crassum uti non ita multum sorore), eam porro
negare se audere cum vir abesset—est enim profectus in

