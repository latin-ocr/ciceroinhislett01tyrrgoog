xxxn. (ATT. v, 20) 55

enim concedis mihi proximis litteris. Ephesum ut
venerim nosti, qui etiam mihi gratulatus es illius diei
celebritatem, qua nihil me unquam delectavit magis.
Inde in oppidis iis, †que erant † mirabiliter accepti Laodi-
ceam pridie KaL Sext. venimus. Ibi morati biduum
perillustres fuimus honorificisque verbis omnes iniurias
revellimus superioris quadriennii3 quod idem dein Apameae
quinque dies morati ct Synnadis triduum, Philomelii quin-
que dies, Iconii decem fecimus. Nihil ea iuris dictione
aequabilius, nihil lenius, nihil gravius. 2. Inde in castra
veni a. d. v11. Kal. Septembr. A. d. 111. exercitum
lustravi apud Iconium. Ex his castris, cum graves
de Parthis nuntii venirent, perrexi in Ciliciam per
Cappadociae partem eam, quae Ciliciam attingit, eo
consili0, ut Armenius Artavasdes et ipsi Parthi Cappadocia
se excludi putarent. Cum dies quinque ad Cybistra
castra habuissem, certior sum factus Parthos ab illo aditu
Cappadociae longe abesse, Ciliciae magis inuninere. Itaque
confestim iter in Ciliciam feci per Tauri pylas. 3.
Tarsum veni a. d. 111. N on. Octobr. Inde ad Amanum
contendi, qui Syriam a Cilicia in aquarum divortio dividit,
qui mons erat hostium plenus sempiternorum. Hic a. d.
111. Idus Octobr. magnum numerum hostium occidimus.
Castella munitissima nocturno Pomptini adventu, nostro
matutino cepimus, incendimus: imperatores appellati
sumus. Castra paucos dies habuimus ea ipsa, quae contra
Dareum habuerat apud Issum Alexander, imperator haud
paullo melior quam aut tu aut ego. Ibi dies quinque
morati, direpto et vastato Aman0, inde discessimus. Scis
enim dici quaedam πανικοί, dici item τὰ κενὰ τοῦ πολέμου.

