LXXI. (ATT. xlv. 10) ο· 113

intellexit, idem semper putat nec videt quibus praesidiis
philosophiae saeptus sim, et hercle, quod timidus ipse est,
θορυβοποιεῖ.. Ego tamen Antonii inveteratam sine ulla
offensione amicitiam retinere sane volo scribamque ad
eum, sed non ante quam te videro, N ec tamen te avoco
a syngrapha: γόνυ κνήμης. Cras exspecto Leptam, ad
cuius rutam puleio mihi tui sermonis utendum est. Vale.

LXXI. ΤΟ ATTICUS (A‘r'r. XIV. 10)

PU'PEOLANUM, A.U.c. 71o; Rc, 443 ΑΕΤ. 010. 62

Queritur de rebus post Caesaris caedem factis et adseculis
Caesaris dominantibus, de aduentu Octavii Neapolim, de rebus
privatis ac domesticis, de Q. patris litteris de filio.

1. Itane vero? Hoc meus et tuus Brutus egit ut
Lanuvii esset? ut Trebonius itineribus deviis proficis—
ceretur in provinciam? ut omnia facta, scripta, dicta,
promissa, cogitata Caesaris plus valerent quam si ipse
viveret? Meministine me clamare illo ipso primo Capito-
lino die senatum in Capitolium a praetoribus oportere
vocari‘l Di immortales! quae tum opera effici potuerunt
laetantibus omnibus bonis, etiam sat bonis, fractis latroni-
bus ! Liberalia tu accusas. Quid fieri tum potuit? iam
pridem perieramus. Meministine te clamare causam
perisse, si funere elatus esset? At ille etiam in foro
combustus laudatusque miserabiliter servique et egentes
in tecta nostra cum facibus immissi. Quae deinde? ut
audeant dicere, ‘ tune contra Caesaris nutum ’ἓ ’ Haec et
alia ferre non possum. Itaque γῆν πρὸ γῆς cogito· Tua

1

