Lxxn. (ATT. X1v. 18) 115

quam sane probo factum, tamen, ut tant’o opere laudarem,
adductus sum tuis et unis et alteris litteris. Sed totum
se a te abalienavit Dolabella eadem causa, qua me quoque
sibi inimicissimum reddidit. Ο hominem pudentem!
Kal. Ian. debuit: adhuc non solvit, praesertim cum se
maximo aere alieno Faberii manu liberarit et opem ab Ope
petierit. Licet enim iocari, ne me valde conturbatum
putes. Atque ego ad eum 111. Idus litteras dederam
bene mane, eodem autem die tuas litteras vesperi accep-
eram in Pompeiano, sane celeriter, tertio abs te die. Sed,
ut ad te eo ipso die scripseram, satis aculeatas ad Dola-
bellam litteras dedi, quae si nihil profecerint, puto fore
ut me praesentem non sustineat. 2. Albianum te con-
fecisse arbitror. De Patulciano nomine, quod mihi sup- ,
petiatus ee, gratissimum est et simile tuorum omnium.
Sed ego Erotem ad ista expedienda factum mihi videbar
reliquisse, cuius non sine magna culpa vacillarunt. Sed
eum ipso videro, 3. De Montano, ιιι saepe ad te scripsi,
erit tibi tota res curae. Servius proficiscens, quod despe-
ranter tecum locutus est, minime miror, neque ei quid-
quam in desperatione concedo, 4. Brutus noster, singu-
laris vir, si in senatum non est Kal. Iuniis venturus, quid
facturus sit in foro nescio· Sed hoc ipse melius. Ego
ex iis, quae parari video, non multum Idibus Martiis
profectum iudico, Itaque de Graecia cotidie magis et
magis cogito, Nec enim Bruto meo exsilium, ut scribit
ipse, meditanti video quid prodesse possim. Leonidae me
litterae non satis delectarunt. De Herode tibi adsentior.
Saufeii legisse vellem. Ego ex Pompeiano V1. Idus Mai.

cogitabam.

