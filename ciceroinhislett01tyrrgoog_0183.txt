xxxv. (A‘rr. vl. 1, §g 17-26) 63

τί λοιπόν,· deinde me obsecras amantissime, ne obliviscar
vigilare et ut animadvertam quae fiant. Num quid de
quo inaudisti‘l Etsi nihil eius modi est. Πολλοῦ γε
καὶ δεῖ. Nec enim mc fefellisset nec fallet. Sed ista
admonitio tua tam accurata nescio quid mihi significare
visa est. 21. De M. Octavio iterum iam tibi rescribo te
illi probe respondisse, paullo vellem fidentius. Nam
Caelius libertum ad me misit et litteras accurate scriptas
et de pantheris et a civitatibus. Rescripsi alterum me
moleste ferre, si ego in tenebris laterem nec audiretur
Romae nullum in mea provincia nummum nisi in aes
alienum erogari, docuique nec mihi conciliare pecuniam
licere nec illi capere, monuique cum, quem plane diligo,
ut, cum alios accusasset, cautius viveret, illud autem
alterum alienum esse existimatione mea‚. Cibyratas im-
perio meo publice venari. 22. Lepta tua epistola gaudio
exsultat. Etenim scripta belle est meque apud eum
magna in gratia posuit. Filiola tua gratum mihi fecit,
quod tibi diligenter mandavit ut mihi salutem ascriberes:
gratum etiam Pilia, sed illa officiosius, quod mihi, quem
[iam pridem] numquam vidit. Igitur tu quoque salutem
utrique ascribito. Litterarum datarum dies pr. Kal.
Ianuar. suavem habuit recordationem clarissimi iuris
iurandi, quod ego non eram oblitus. Magnus enim
praetextatus illo die fui. Habes ad omnia, non, ut
postulasti, χρύσεα χαλκείων, sed paria paribus [respondi-
mus]. 23. Ecce alia autem pusilla epistola, quam non
relinquam ἀναντιφῶνητον. †Bene mehercule potuit Luc·
ceius Tusculanum, nisi forto—solet enim—‘cum suo
tibicine,† et velim scire qui sit status eius. Lentulum

