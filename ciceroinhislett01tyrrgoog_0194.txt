74 xm. (ΛΤΒ. vn. 17)

Scriptae enim et datae ita sunt, ut proponerentur in
publico: in quo accusavi mecum ipse Pompeium, qui
cum scriptor luculentus esset, tantas res atque eas, quae
in omnium manus venturae essent, Sestio nostro scri-
bendas dederit. Itaque nihil umquam legi scriptum
σηστιωδέσ-τερον. Perspiei tamen ex litteris Pompeii
potest nihil Caesari negari omniaque et cumulate quae
postulet dari, quae ille amentissimus fuerit nisi acceperit,
praesertim cum impudentissime postulaverit. Quis enim
tu es, qui dicas: ‘ Si in Hispaniam profectus erit, si
praesidia dimiserit? Tamen conceditur: minus honeste
nunc quidem, violata iam ab illo re publica illatoque
bello, quam si olim de ratione habenda impetrasset, et

' tamen vereor ut his ipsis contentus sit. N am cum ista

mandata dedisset L. Caesari, debuit esse paullo quietior,
dum responsa referrentur, dicitur autem nunc esse
acerrimus. 3. Trebatius quidem scribit se ab illo lx.

κ ·Kal. Febr. rogatum esse, ut scriberet ad me, ut essem ad

urbem: nihil ei me gratius facere posse. Haec verbis
plurimis. Intellexi ex dierum ratione, ut primum ,de
discessu nostro Caesar audisset, laborare eum coepisse ne
omnes abessemus. Itaque non dubito quin ad Pisonem,
quin ad Servium scripserit. Illud admiror non ipsum ad
me scripsisse, non per Dolabellam, non per Caelium
egisse, quamquam non aspernor Trebatii litteraS, a quo
me unice diligi scio. 4. Rescripsi ad Trebatium—nam
ad ipsum Gaesarem, qui mihi nihil scripsisset, nolui-
quam illud hoc tempore sset difficile, me tamen in
praediis meis esse neque ‹1312me ullum neque negotium
suscepisse. In quo quidem manebo, dum spes pacis erit:

