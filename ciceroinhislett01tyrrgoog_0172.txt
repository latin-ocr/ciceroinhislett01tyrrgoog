52 XXX. (ATT. V. 15)

clavum anni movebis. Nihil exoptatius adventu me0,
nihil carius. Sed est incredibile quam me negotii
taedeat. Non habeat satis magnum campum ille tibi
non ignotus cursus animi, et industriae meae praeclara
opera cesset? Quippe. Ius Laodiceae me dicere, cum
Romae A. Plotius dicat? et cum exercitum noster
amicus habeat tantum, me nomen habere duarum
legionum exilium? Denique haec non desidero: lucem,
forum, urbem, domum, vos desidero. Sed feram, ut
potero, sit modo annuum. Si prorogatur, actum est.
Verum perfacile resisti potest, tu modo Romae sis. 2.
Quaeris quid hic agam? Ita vivam ut maximos sumptus
facio, Mirifice delector hoc instituto. Admirabilis
abstinentia ex praeceptis tuis, ut verear ne illud, quod
tecum permutavi, versura mihi solvendum sit. Appii
vulnera non refrico, sed apparent nec occuli possunt. 3.
Iter Laodicea faciebam a. d, 111. N on. Sext„ cum has
litteras dabam, in castra in Lycaoniam: inde ad Taurum
cogitabam, ut cum Moeragene signis collatis, si possem,
de servo tuo decernerem.

Clitellae bovi impositae sunt, plane non est nostrum onus .·

sed feremus, modo, si me amas, sim annuus. Adsis tu
ad tempus, ut senatum totum excites. Mirifice sollicitus
sum, quod iam diu ignota sunt mihi ista omnia. Qua re,
ut ad te ante scripsi, cum cetera tum res publica cura ut
mihi nota sit. Epistolam sciebam tarde tibi redditum
iri, sed dabam familiari homini ac domesticO, G.
Andronico Puteolano. Tu autem saepe dare tabellariis
publicanorum poteris per magistros scripturae et portus
nostrarum dioecesium.

