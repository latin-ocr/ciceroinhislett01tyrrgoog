24 XIV. (ΒΑΜ. V. 12)

XIV. To LnooEIUs (rm. v. 12)

ARPINUM, A.U.c. 6983 ne. 563 AET. 010. 50

M. Cicero L. Lucceium scriptorem historicum non ignobilem
hac epistola summa arte composita rogat, ut de rebus a se in

consulatu suo gestis et de discessu redituque commentarios
componat.

M. CICERO S. D. L. LUGGEIO Q. F.

1. Coram me tecum eadem haec agere saepe conantem
deterruit pudor quidam paene subrusticus, quae nunc

expromam absens audacius ι epistola enim non erubescit.
Ardeo cupiditate incredibili neque, ut ego arbitror, repre-
hendenda, nomen ut nostrum scriptis illustretur et
celebretur tuis. Quod etsi mihi saepe ostendisti te esse
facturum, tamen ignoscas velim huic festinationi meae.
Genus enim scriptorum tuorum etsi erat semper a me

vehementer exspectatum, tamen vicit opinionem meam

meque ita vel cepit vel incendit, ut cuperem quam
celerrime res nostras monimentis commendari tuis.
Neque enim me solum commemoratio posteritatis ad spem
quamdam immortalitatis rapit, sed etiam illa cupiditas,
ut vel auctoritate testimonii tui vel indicio benevolentiae
vel suavitate ingenii vivi perfruamur. 2. Neque tamen,
haec cum scribebam, eram nescius quantis oneribus pre-
merere susceptarum rerum et iam institutarum, sed quia
videbam Italici belli et civilis historiam iam a te paene
esse perfectam, dixeras autem mihi te reliquas res
ordiri, deesse mihi nolui quin te admonerem, ut cogitares
coniunctene malles cum reliquis rebus nostra contexere

