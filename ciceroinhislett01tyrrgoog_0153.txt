xv11. (ΒΑΜ. vn. 1) ss

Neque tamen dubito quin tu ex illo cubiculo tuo, ex quo
tibi t Stabianum † perforasti et patefecisti Misenum, per
eos dies matutina tempora lectiunculis consumpseris, cum
illi interea, qui te istic reliquerunt, spectarent comminus
mimos semisomni. Reliquas vero partes diei tu con·
sumebas iis delectationibus, quas tibi ipse ad arbitrium
tuum compararas, nobis autem erant ea perpetienda,
quae Sp. Maecius probavisset. 2. omnine, si quaeris,
ludi apparatissimi, sed non tui stomachi: coniecturam
enim facio de meo. Nam primum honoris causa in
scaenam redierant ii, quos ego honoris causa de scaena
decesse arbitrabar. Deliciae vero tuae, noster Aesopus,
eius modi fuit, ut ei desinere per omnes homines liceret.
Is iurare cum coepisset, vox eum defecit in illo loco: Si
sciens salle. Quid tibi ego alia narrem? nosti enim
reliquos ludos ε qui ne id quidem leporis habuerunt, quod
solent mediocres ludi: apparatus enim spectatio tollebat
omnem hilaritatem, quo quidem apparatu non dubito quin
animo aequissimo carueris. Quid enim delectationis habent
sescenti muli in Clytaemnestra aut in Equo Troiano
creterrarum tria milia aut armatura varia peditatus et
equitatus in aliqua pugna? quae popularem admirationem
habuerunt, delectationem tibi nullam attulissent. 3.
Quod si tu per eos dies operam dedisti Protogeni tuo,
dum modo is tibi quidvis potius quam orationes mea-s
legerit, ne tu haud paullo plus quam quisquam nostrum
delectationis habuisti. N on enim te puto Graecos aut
Oscos ludos desiderasse, praesertim cum Oscos ludos vel
in senatu vestro spectare possis, Graecos ita non ames,
ut ne ad villam quidem tuam via Graeca ire soleae.

D

