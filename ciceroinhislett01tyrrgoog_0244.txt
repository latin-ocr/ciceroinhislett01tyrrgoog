124 Lxxvn. (nu. x. 82)

ordines equestris loci z-quattuorviratum sibi prorogavit:
comitia biennii biduo habuit, hoc est, renuntiavit quos ei
visum est: exsules reduxit, non horum temporum, sed
illorum, quibus a seditiosis senatus trucidatus aut ex-
pulsus est, Sex. Varo proconsule. 3. Illa vero iam ne
Caesaris quidem exemplo, quod ludis praetextam de suo
itinere ad L. Lentulum procos. sollicitandum posuit. Et
quidem cum ageretur, flevit memoria rerum gestarum -
commotus. Gladiatoribus autem Fadium quemdam, mili-
tem Pompeianum, quia, cum depressus in ludum bis
gratis depugnasset, auctorati sese nolebat et ad populum
confugerat, primum Gallos equites immisit in populum—
coniecti enim lapides sunt in eum, cum abriperetur Fadius,
-deinde abstractum defodit in ludo et vivum combussit:
cum quidem pransus, nudis pedibus, tunica soluta,
manibus ad tergum reiectis, inambularet et illi misero
quiritanti: c. r. natus suan, responderet: ‘ Abi nunc,
populi fidem implora.' Bestiis vero cives Romanos, in
iis circulatorem quendam auctionum, notissimum homi-
nem Hispali, quia deformis erat, obiecit. Cum huiusce
modi portento res mihi fuit. Sed de illo plura coram.
4. Nunc, quod praestat ε quid me velitis facere constituite,
Tres legiones firmas habe0, quarum unam, duodetricensi-
mam, cum ad se initio belli arcessisset Antonius hac
pollicitatione, quo die in castra venisset, denarios quin-
genos singulis militibus daturum, in victoria vero eadem
praemia, quae suis legionibus—quorum quis ullam finem
aut modum futurum putabit ‘i—-incitatissimam retinui,
aegre mehercules : nec retinuissem, si uno loco habuissem,
utpote cum singulae quaedam cohortes seditionem fecerint.

