120 nxxv. (AT'r. xv. 15)

est. Ego testimonium composui, quod, cum voles, ob-
signabitur. Nummos Arpinatium, si L. Fadius aedilis
petet, vel omnes reddito. Ego ad te alia epistola scripsi
de HS. CX„ quae Statio curarentur. Si ergo petet
Fadius, ei volo reddi, praeter Fadium nemini. Apud
me item puto depositum. Id scripsi ad Erotem ut
redderet. 2. Reginam odi. Id me iure facere scit
sponsor promissorum eius Hammonius, quae quidem
erant φιλόλογα et dignitatis meae, ut vel in contione
dicere auderem. Saran autem, praeterquam quod
nefarium hominem, cognovi praeterea in me contumacem.
Semel eum omnino domi meae vidi. Cum φιλοφρόνως
ex eo quaererem quid opus esset, Atticum se dixit
quaerere. Superbiam autem ipsius reginae cum esset
trans Tiberim in hortis, commemorare sine magno dolore
non possum. Nihil igitur cum istis, nec tam animum
me quam vix stomachum habere arbitrantur. 3. Pro-
fectionem meam, ut video, Erotis dispensatio impedit.
Nam cum ex reliquis, quae Nonis Aprilibus fecit, abun-
dare debeam, cogor mutuari, quodque ex istis fructuosis
rebus receptum est, id ego ad illud fanum sepositum .
putabam. Sed haec Tironi mandavi, quem ob eam
causam Romam misi. Te nolui impeditum impedire.
4. Cicero noster quo modestior est, eo me magis com-
movet. Ad me enim de hac re nihil scripsit, ad quem
nimirum potissimum debuit. Scripsit hoc autem ad
Tironem, sibi post Kal. Apriles — sic enim annuum
tempus confici—nihil datum esse: tibi pro tua natura
semper placuisse teque existimasse scio id etiam ad digni-
tatem meam pertinere, eum non modo liberaliter a nobiS,

